<!DOCTYPE html>
<html style="background-color: rgb(124, 81, 161); color:white">
<meta name="viewport" content="width=device-width, height=device-height, initial-scale=1">
    <head>
        <link rel="preconnect" href="https://fonts.googleapis.com">
        <link rel="preconnect" href="https://fonts.gstatic.com" crossorigin>
        <link href="https://fonts.googleapis.com/css2?family=Raleway&display=swap" rel="stylesheet">
        <link rel="stylesheet" href="https://cdn.jsdelivr.net/npm/bootstrap@4.3.1/dist/css/bootstrap.min.css" integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
        <link rel="stylesheet" href="styles.css">
        <title>Title of the document</title>

    </head>
    <body>
        <div class="title">
            <h1>Važne napomene pre samog početka</h1>
        </div>
        <p style="text-indent: 5%;">
            Trudnoća je FIZIOLOŠKO stanje koju karakteriše kompleks važnih i svrsishodnih promena u Vašem organizmu za koje je telo zdrave žene u 
            reproduktivnom peridou potpuno spremno i koje prate dramaticne, brze i genetski precizno determinisane promene rastućeg ploda koji će u 
            periodu od svega 280 dana biti, od mikroskopskog bića koga u početku čine svega dve ćelije, postati organizam spreman za samostalni 
            život, rast i nastavak razvoja van Vašeg tela. Očekivane promene, međutim, mogu predstavljati značajan izazov za ženu koja je opterećena
            bolešću ili stanjem koje je detektovano pre trudnoće, sa kojim ona živi.
        </p>
        <p>
            Trudnoća može nekada značajno pogoršati tok bolesti do nivoa da ugrozi i život majke, kao što i sama bolest može pokazati jako 
            negativan uticaj na razvoj ploda ili ga u retkim slučajevima može u potpunosti onemogućiti. Nekada je trudnoća zapravo teren na kome 
            se manifestuju abnormalnosti koje nisu ranije bile manifestovane, niti su predstavljale smetnju za funkicju organizma koji nije ,,opterećen” trudnoćom. 
        </p>
        <p>
            S toga je jako važno da se tri do šest meseci pre planirane trudnoće, javite svom ginekologu koji će obaviti sve preventivne preglede iz oblasti reproduktivnog zdravlja,
            detektovati potencijalne seksualno prenosive bolesti koje je potrebno lečiti pre ulaska u trudnoću ili dijagnostikovati patološka stanja na 
            genitalijama čija bi dijagnostika i lečenje trebalo da se obavi pre planirane trudnoće. 
        </p>
            <center><img style="width: 80%;"src="https://poligin.rs/wp-content/uploads/2021/12/07.jpg"></center>
        <p>
            Trebalo bi da se javite i svom izabranom porodičnom lekaru za procenu stanja Vašeg organizma i njegovu spremnost da uđe u trdunoću.  
            Ukoliko pak trudnica boluje od srčanih bolesti i bolesti krvnih sudova, plućne bolesti, bolesti bubrega, ukoliko ima bolesti žlezda sa unutrašnjim 
            lučenjem(šecerna bolesti, bolesti štitaste zlezde, bolesti nadbubrežnih žlezdi), gojaznost, insulinsku rezistenciju detektovanu u toku života, PCO sindrom,  
            autoimunske bolesti, hronične virusne bolesti (hronični hepatitis, AIDS), psihička oboljenja ili istorijat lečenja malignih bolesti ili bolesti krvi, 
            važno je da se prvi pregled i razgovor sa ginekologom obavi PRE početka trudnoće, u vreme kada partneri planiraju trudnoću. 
        </p>
        <p> 
            Tada će Vaš ginekolog, u saradnji sa lekarima koji leče bolesti sa kojima planirate ulazak u trudnoću, načiniti procenu rizika koji trudnoća može imati na tok bolesti, kao i 
            procenu rizika da trudnoća i rastući plod nepovoljno utičnu na postojeće bolesti. Tada je važno načiniti potencijalno potrebne 
            modifikacije u terapiji, procenu stanja i stadijuma bolesti pre početka trudnoće ili odložiti istu u cilju optimizacije stanja organizma. 
        </p>
        <p style="padding-bottom: 6%;">Svim budućim trudnicama se preporučuje uvođenje folne kiseline u dnevnoj dozi od 400 mikrograma i pre početka trudnoće.</p>
        <script src="script.js"></script>
    </body>
</html>